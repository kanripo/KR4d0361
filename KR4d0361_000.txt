# -*- mode: mandoku-view; -*-
#+TITLE: 字溪集
#+DATE: 2015-08-25 00:05:59.215455
#+PROPERTY: ID KR4d0361
#+PROPERTY: BASEEDITION WYG    
#+PROPERTY: JUAN 提要
<pb:KR4d0361_WYG_000-1a>¶
欽定四庫全書　　　　　集部四¶
　提要¶
　　字溪集十一巻　　　　别集類三(宋/)¶
　　　　(臣/)等謹案字溪集十一巻附録一巻宋陽枋¶
　　　　撰枋字宗驥初名昌朝巴川人居字溪小龍¶
　　　　潭之上因以自號端平元年冠鄉選淳祐四¶
　　　　年以蜀難免入對賜同進士出身閫帥交辟¶
　　　　於昌州監酒税於大寧為理椽於紹慶為學¶
<pb:KR4d0361_WYG_000-1b>¶
　　　　官晩以子炎夘貴加朝奉大夫致仕年八十¶
　　　　一卒其行履不見於史傳惟文淵閣書目載¶
　　　　有陽字溪集之名而不著巻數黃虞稷千頃¶
　　　　堂書目則稱其集為十二巻久無傳本今檢¶
　　　　勘永樂大典所載裒而集之附以其子所作¶
　　　　年譜行狀仍析為十二巻適符原目之數雖¶
　　　　已經斷裂未必無所殘闕然所佚似亦無多¶
　　　　矣枋嘗從朱子門人度正㬊淵游故集中與¶
<pb:KR4d0361_WYG_000-2a>¶
　　　　人往復書簡大都講學之語所言皆明白篤¶
　　　　實不涉元虛其易象圖説一篇多參以卦氣¶
　　　　納甲之法乃不盡與朱子本義合案李性傳¶
　　　　朱子語録序稱諸書答問之際多所異同而¶
　　　　易為甚㬊淵所録一編與本義異者十之三¶
　　　　四枋殆述㬊淵之所授故持論不同歟又有¶
　　　　與税與權論啟䝉小傳一篇乃暮年所作尤¶
　　　　見其孶孶力學至老不衰於紫陽學𣲖之中¶
<pb:KR4d0361_WYG_000-2b>¶
　　　　猶不離其宗者云乾隆四十六年九月恭校¶
　　　　上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)陸　費　墀¶
